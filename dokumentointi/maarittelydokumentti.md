# Alustava määrittelydokumentti
## Sovelluksen tarkoitus
Sovellus on 2D peli, jossa pelaajan on tarkoitus selvitä kunkin tason loppuun vältellen 
vihollisia ja esteitä. Pelihahmoa kuvataan ylhäältäpäin, ja tasot ovat seinien rajaamia alueita jotka pelaaja joutuu navigoimaan. Tasoista löytyy aarteita, jotka korottavat pelaajan pistemäärää. 
## Toiminnallisuudet
- Pelihahmon liikutus nuolinäppäimillä  
- Useita tasoja, jotka koostuvat seinämistä ja maalista, johon pelaajan täytyy
navigoida  
- Pelaajalla on rajallinen määrä elämiä. Kun elämät loppuvat, peli päättyy. Elämien määrää voi kasvattaa löytämällä joistain kentistä pelihahmon värisiä esineitä  
- Piikkiesteet, jotka vievät pelaajalta yhden elämän ja palauttavat hänet kentän alkuun niitä koskiessa. Piikit voivat olla joko paikallaan tai liikkua edestakaisin  
- Viholliset, jotka vievät piikkien tavoin pelaajalta elämän. Nämä viholliset alkavat seuraamaan pelihahmoa, kun tämä tulee tarpeeksi lähelle. Viholliset reagoivat seiniin pelihahmon tavoin, ja ne voi tuhota johtamalla ne piikkiesteisiin. Pelaajan menettäessä elämän, kaikki jo tapetut viholliset palautuvat kenttään  
- Ovet, jotka estävät pelaajan kulun johonkin tason alueeseen. Jokaiseen oveen liittyy yksi tai useampi vihollinen, joiden tuhoaminen avaa oven. Pelaajan menettäessä elämän, kaikki jo avatut ovet pysyvät edelleen auki  
- Aloitusruudusta pääsee "high score" taulukkoon, jossa näkyy eri pelaajien saamat 
pistemäärät  
- Kentissä on erilaisia aarteita, joista pelaaja saa pisteitä. Pisteitä voi saada myös läpäisemällä kenttiä, sekä jokaisesta elämästä joka pelaajalla on koko pelin läpäistyään   
## Jatkokehitysideat
- Uusia kenttiä  
- Erilaisia "power-up" esineitä (esim. pelihahmoa nopeuttava esine, ym.)  
- Erilaisia esteitä, kuten esim. sumu, joka rajoittaa pelaajan näkökenttää  
- Ase, jolla voi tuhota vihollisia  
- Salaisia esineitä/alueita kenttiin 
 
